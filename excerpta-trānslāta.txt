Dōnec eris fēlīx, multōs numerābis amīcōs. Tempora si fuerint nūbila, sōlus eris! - Докато си успешен, ще броиш много приятели. Ако времената мътни бъдат, самичък ще бъдеш! [Ovidius, Trīstia I.9.5-6]

Amīcus certus in rē incertā cernitur. - Приятелят верен в дела несигурни се познава/проявява. [Cicerō, Laelius de Amīcitiā 64]

Spectātum veniunt, veniunt spectentur ut ipsae! - [Ovidius, Ars amātōria I.99]

Nōn ego nōbilium sedeō studiōsus equōrum;
cui tamen ipsa favēs vincat ut ille precor.
Ut loquerer tēcum vēnī tēcumque sedērem,
nē tibi nōn nōtus quetn facis esset atnor.
Tū cursūs spectās, ego tē — spectēmus uterque
quod iuvat, atque oculōs pāscat uterque suōs!
[Ovidius, Amōrēs III.2]

Saepe meae "Tandem" dīxī"discēde!" puellae
- in gremiō sēdit prōtinus illa meō!
Saepe "Pndet" dīoā.Lacrimīs vix itta retentīs
"Mē miseram! Iam tē" dīxit "amāre pudet?"
Implicuitque suōs circum mea coila lacertōs
ety quae me perdunt, ōscula mīlle dedit!
Vincor, et ingenium sūmptīs revocātur ab armīs,
rēsque domīgestās et mea bella canō.
[Ovidius, Amōrēs II.18]


Lūgēte, ō Venerēs Cupīdinēsque
et quantum est hominum venustiōrum!
Passer mortuus est meae puellae,
passer, dēliciae meae puellae,
quem plūs illa oculīs suīs amābat;
nam mellītus erat suamqne nōrat
ipsam tam bene quam puella mātrem,
nec sēsē ā gremiō illīus movēbat,
sed circumsiliēns modo hūc modo illūc
ad sōlam dominam ūsque pīpiābat.
Quī nunc it per iter tenebricōsum
illūc unde negant redīre quemquam.
At vōbīs male sit, malae tenebrae
Orcī, quae omnia bella dēvorātis:
tam bellum mihi passerem abstulistis.
Ō factum male! Ō miselle passer!
Tuā nunc operā meae puellae
flendō turgidulī rubent ocellī!
[Catullus, Carmina 3]

Vīvāmus, mea Lesbia, atque amēmus,
rūmōrēsque senun sevēriōrum
omnēs ūnīus aestimēmus assis!
Sōlēs occidere et redīre possunt —
nōbīs, cum semel occidit brevis lūx,
nox est perpetua ūna dormienda.
Dā mī bāsia mīlle, deinde centum,
dein mīlle altera, dein secunda centum,
deinde ūsque altera mīlle, deinde centum!
Dein, cum mīlia multa fecerīmus,
conturbābimus illa, nē sciāmus,
aut nē quis malus invidēre possit,
cum tantum sciat esse bāsiōrum.
[Catullus, Carmina 5]

'Nūllī sē' dīcit mulier mea 'nūbere mālle
quam mihi, nōn sī sē luppiter ipse petat!'
Dīcit. Sed mulier cupidō quod dīcit amantī
in ventō et rapidā scrībere oportet aquā!
[Catullus, Carmina 70]

Ōdī et amō! Quārē id faciam, fortasse requīris?
Nescio; sed fierī sentiō — et excrucior!"
[Catullus, Carmina 85]

Cēnābis bene, mī Fabulle, apud mē
paucis, si tibi di favent, diebus
- sī tēcum attuleris bonam atque magnam
cēnam, non sine candidā puellā
et vīnō et sale et omnibus cachinnīs.
Haec sī, inquam, attuleris, venuste noster,
Cēnābis bene - nam tuī Catullī
plenus sacculus est araneārum!
Sed contrā accipiēs merōs amōrēs
seu quid suāvius ēlegantiusve est -
nam unguentum dabō, quod meae puellae
dōnārunt Venerēs Cupīdinēsque,
quod tū cum olfaciēs, deōs rogābis,
tōtum ut tē faciant, Fabulle, nāsum.
[Catullus, Carmina 13]


Laudat, amat, cantat nostrōs mea Rōma libellōs,
mēque sinūs omnēs, mē manus omnis habet.
Ecce rubet quīdam, pallet, stupet, ōscitat, ōdit.
Hoc volō: nunc nōbīs carmina nostra placent.
[Mārtiālis, Epigrammata VI.61]

Cūr nōn mittō meōs tibi, Pontiliāne, libellōs?
Nē mihi tū mittās, Pontiliāne, tuōs!
[Mārtiālis, Epigrammata VII.3]

Versiculōs in mē nārrātur scrībere Cinna.
Nōn scrībit, cuius carmina nēmō legit!
[Mārtiālis, Epigrammata III.9]

Nīl recitās — et vīs, Māmerce, poēta vidērī.
Quidquid vīs, estō — dummodo nīl recitēs!
[Mārtiālis, Epigrammata II.88]

Nōn amo tē, Sabidī, nec possum dīcere quārē.
Hoc tantum possum dīcere: nōn amō tē!
[Mārtiālis, Epigrammata I.32]

Nīl mihi dās vīvus, dīcis 'post fāta datūrum.'
Sī nōn es stultus, scīs, Marō, quid cupiam!
[Mārtiālis, Epigrammata XI.67]

'Esse nihil' dīcis, quidquid petis, improbe Cinna.
Sī nīl, Cinna, petis, nīl tibi, Cinna, negō!
[Mārtiālis, Epigrammata III.61]

Nesciō tam multīs quid scrībās, Fauste, puellīs.
Hoc sciō: quod scrībit nūlla puella tibī!
[Mārtiālis, Epigrammata XI.64]

Thāis habet nigrōs, niveōs Laecānia dentēs.
Quae ratiō est? Ēmptōs haec habet, illa suōs!
[Mārtiālis, Epigrammata V.43]

Nūbere vīs Priscō; nōn mīror, Paula, sapīstī.
Dūcere tē nōn vult Prīscus: et ille sapit!
[Mārtiālis, Epigrammata IX.5]

Nūbere Paula cupit nōbīs, ego dūcere Paulam
nōlō: anus est; vellem sī magis esset anus!
[Mārtiālis, Epigrammata X.8]

Dīcis 'fōrmōsam', dīcis tē, Bassa, 'puellam'.
Istud quae nōn est, dīcere, Bassa, solet!
[Mārtiālis, Epigrammata V.45]

Semper pauper eris, sī pauper es, Aemiliāne.
Dantur opēs nūllīs nunc nisi dīvitibus.
[Mārtiālis, Epigrammata V.81]

Āmissum nōn flet, cwn sōla est, Gellia patrem;
sī quis adest, iussae prōsiliunt lacrimae!
Nōn lūget quisquis laudāri, Gellia, quaerit:
ille dolet vērē quī sine teste dolet.
[Mārtiālis, Epigrammata I.33]

Cui lēgisse satis nōn est epigrammata centum,
nīl illī satis est, Caediciāne, malī!
[Mārtiālis, Epigrammata I.118]

Pulchre valet Charīnus, et tamen pallet.
Parce bibit Charīnus, et tamen pallet.
Bene concoquit Charīnus, et tamen pallet.
Sōle ūtitur Charīnus, et tamen pallet.
Tingit cutem Charīnus, et tamen pallet.
Cunnum Charīnus lingit, et tamen pallet.
[Mārtiālis, Epigrammata V.77]
